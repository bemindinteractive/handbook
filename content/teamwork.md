# Lavorare in Team
Le persone sono disposte a dare il meglio quando hanno profondamente a cuore il loro lavoro. Per questo non vogliamo dare elenchi dettagliati di compiti da seguire ogni giorno, poiché questo genera noia e demotivazione, piuttosto lavoriamo tenendo in considerazione gli [obiettivi da raggiungere](https://github.com/bemindinteractive/handbook/blob/master/content/process.md).
Non siamo una struttura gerarchica, dal basso verso l’alto, bensì una struttura piatta, dove ognuno è responsabile del proprio lavoro e coordinatore delle giuste priorità. Se sei qui, nel nostro gruppo, è perché sei uno dei migliori.

## Evitiamo il disordine
Siamo una piccola azienda.
Ogni processo è diverso, e talvolta ci saranno attriti e caos.
Se si pensa che qualcosa non funziona come dovrebbe, è il caso che si lavori per migliorare il processo. Si cercherà di risolvere il problema nel modo più veloce possibile.
Il nostro spazio di lavoro è anche un posto dove si esplorano idee nuove, si passa il tempo, si pranza insieme, si discutono le migliori soluzioni front-end e si creano prodotti digitali epici. Prenditi cura dello spazio e sentiti a casa.
Usa la postazione che ritieni più adatta per svolgere il tuo lavoro e se ne senti il bisogno metti le cuffie per trovare la tua concentrazione.

## Flessibilità
La Bemind usa un sistema di orario flessibile. Siete il vostro capo quando si tratta di definire il vostro calendario quotidiano di otto ore; sappiamo però che facciamo tutti del nostro meglio e ci divertiamo di più quando siamo tutti insieme in ufficio/slack per quanto possibile.
